# Game Development

## Platform Game

**Краен срок:** 09.09.2017, 23:59

### Условие

Направете компютърна игра по прототипа от лекцията - [Platformer](https://en.wikipedia.org/wiki/Platform_game) с човече, което събира суджуци разпръснати по нивото и трябва да убие една мечка намираща се някъде в него.

Ето каква функционалност трябва да има задължително в играта:
1. Част от платформите, върху които се стъпва да са подвижни.
2. Възможност за рестарт на играта по всяко едно време.
3. Възможност за изход от играта по всяко едно време.
4. Мечката и човечето имат определено количество кръв.
5. Мечката стреля по човечето с мечешки капани, мед или пчели.
6. Ако човечето бъде уцелено, кръвта му намалява и когато стигне до 0, умира. Тогава играчът трябва да може да избере между това да излезе от играта или да я рестартира.
7. Трябва да има начин, по който човечето прави щети на мечката и съответно сваля нейната кръв докато тя не умре. След това отново се предоставя избор между това да се рестартира нивото или да се излезе от играта.
8. Събраните суджуци пълнят кръвта на човечето.

Може да включите следните допълнения:
1. Алтернативен край на играта - до него се стига, ако се съберат определен брой суджуци.
2. Различните неща, които мечката хвърля по човечето, имат различен ефект (например медът може да забавя скоростта на ходене).
3. Има различни видове суджуци с различен ефект върху човечето.
4. В първата фаза от играта мечката лети във въздуха и трябва да бъде свалена.
5. Таймер следящ за колко време сте минали нивото - после може да се състезавате кой е най-бърз.
6. Други (каквото ви дойде наум).

Свободни сте да използвате какъвто искате език за програмиране и Game Engine (За препоръчване е да е нещо, на което все пак се пише някакъв код.)
Препоръчвам да не се хвърляте директно на OpenGL.

### Оценяване

TBD
