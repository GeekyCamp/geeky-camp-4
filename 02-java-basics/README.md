# Introduction to Java

## 1. Уникален

**Краен срок:** 04.09.2017, 23:59

**Online judge:** [Уникален](http://www.pesho.org/contest/103/problem/7142)

### Условие

По даден низ от символи, определете дали всички съдържащи се символи са уникални, т.е. се срещат не повече от веднъж в низа.

### Примери

| Вход          | Изход         |
| ------------- |:-------------:|
| abcd          | true          |
| abcаd         | false         |

### Оценяване

Максималният брой точки e 2.

## 2. Колко пъти

**Краен срок:** 04.09.2017, 23:59

**Online judge:** [Колко пъти](http://www.pesho.org/contest/103/problem/7143)

### Условие

Дадена е крайна редица от числа. Да се изведе нова редица с двойно повече членове, където се съдъжат всички членове на входната редица, следвани от броя срещания на дадения член в редицата.

### Примери

| Вход              | Изход             |
| ----------------- |:-----------------:|
| 23 1 17 1 0 23 23 | 23 3 1 2 17 1 0 1 |

### Оценяване

Максималният брой точки e 2.

## 3. Плато

**Краен срок:** 04.09.2017, 23:59

**Online judge:** [Плато](http://www.pesho.org/contest/103/problem/7144)

### Условие

По даден символен низ, да се определи дължината на най-дългата подредица еднакви съседни символи. 

### Примери

| Вход              | Изход             |
| ----------------- |:-----------------:|
| abbabcaaaccdcdcdc | 3                 |

### Оценяване

Максималният брой точки e 2.

## 4. Pattern Matcher

**Краен срок:** 04.09.2017, 23:59

**Online judge:** [Pattern Matcher](http://www.pesho.org/contest/103/problem/7145)

### Условие

По дадени два символни низа, S и P, да се определи съдържа ли се P като подниз на S, като се има предвид, че ако в P се съдържа символът '?', той "match-ва" произволен единичен символ, а ако в P се съдържа символът '*', той "match-ва" произволен брой (в т.ч. нула) произволни символи. S и P не съдържат символа за интервал. Двата низа се съвеждат на един ред и са разделени с интервал, а изходът е низът `true` или `false`.

### Примери

| Вход          | Изход         |
| ------------- |:-------------:|
| abcdef de     | true          |
| abcdef d?     | true          |
| abcdef *ef    | true          |
| abcdef a?cd*g | false         |

### Оценяване

Предаване на валидно (макар и частично) решение носи 3 точки. Още 5 точки - ако всички тестове са зелени. Допълнителни 2 точки получават първите трима, предали пълно решение и ще по 1 точка за вторите трима. Бонус до 2 точки може да получите за елегантно пълно решение (т.е. всички тестове са зелени) с хубав код.

> **Забележка:** Домашни, предадени след крайния срок, се приемат и оценяват, но се отнемат 2 точки от оценката.

## 5. Крави и Бикове

**Краен срок:** 04.09.2017, 23:59

### Условие

Създайте Java програмка за популярната детска игра на крави и бикове. Компютърът си намисля случайно четирицифрено число (без повторения на цифрите), ние се опитваме да го отгатнем като му даваме предположения за числото, а той ни отговаря колко близо сме до истината като ни казва колко цифри сме познали, но не сме налучкали правилната им позицията (брой "крави") и колко сме нацелили барабар с позицията (брой "бикове"). Това се повтаря докато не познаем, или не се предадем. Допускаме, че компютърът не мами в тази игра.
Например, ако компютърът си е намислил числото 4761, за следните ни предположения ще получим подобни отговори:

### Примери

| Вход          | Изход            |
|:-------------:|:----------------:|
| 0438          | 1 крава          |
| 4067          | 2 бика и 1 крава |
| 1674          | 4 крави          |
| 4761          | 4 бика, печелиш  |

> **Подсказка:** За генериране на случайни числа, разгледайте какво прави `Math.random()`.
Ако двете задачки се сторят на някой от вас твърде лесни и иска да се предизвика с нещо hardcore, нека направи програмка, която може да играе интелигентно на крави и бикове срещу човек. За това ще раздаваме extra points.

### Оценяване

Функционална коректност носи 0-3 точки, ОО дизайнът се оценява с 0-3 точки, чистият код - 0-3 точки. Допълнителни 2 точки получават първите трима, предали функционално пълно решение и ще по 1 точка за вторите трима. Бонус до 2 точки може да получите за елегантно пълно решение с хубав код.

> **Забележка:** Домашни, предадени след крайния срок, се приемат и оценяват, но се отнемат 2 точки от оценката.
